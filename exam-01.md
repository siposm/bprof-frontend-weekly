# Frontend Fejlesztés (BPROF) | 1. zárthelyi dolgozat információk

## Általános információk

Kedves Hallgatók,

A 8. szorgalmi héten (2025.04.10.) zárthelyi dolgozat lesz a félév elején kommunikáltaknak megfelelően.

A zárthelyi elméleti és gyakorlati részből fog felépülni.

A zárthelyi témakörei az addig vett anyagokból (HTML, CSS, JS) kerülnek ki, az órán elmondottak és bemutatottak alapján.

A gyakorlati részre 30 perc áll rendelkezésre, melyet utána az elméleti rész fog követni szünet nélkül, amire 20 perc lesz biztosítva. Mind a két részre a rendelkezésre álló idő elegendő lesz, a feladathoz mérten. Mind a két részből különállóan az elégséges (2) elérése minimum követelmény.

A gyakorlat elsősorban JS programozást fog jelenteni, amihez nyilván szükséges a megfelelő HTML ismeret, valamint CSS is. Bootstrap keretrendszer alapvető ismerete is elvárt. A gyakorlati feladatra 10 pont szerezhető.

Az elméleti rész elsősorban az eddig vett anyagok elméleti hátterére, dolgok működésére, ok-okozati összefüggésekre fog fókuszálni. Az elméleti rész tesztkérdések (10 db, 1 jó válasz minden esetben, helyes válaszonként 1 pont) és kifejtős kérdések (2 db, kérdésenként 10 pont) egyvelege.

### Minta gyakorlati feladat

Bármilyen tanult, vagy a meglévő tudással megoldható programozási feladat előfordulhat a gyakorlati részen. Az alábbi feladatok egy-egy konkrét részre (HTML, CSS, JS) fókuszáltan kínálnak gyakorlási lehetőséget. Egy zárthelyi dolgozat gyakorlati részének feladata ezek egyvelegét tartalmazhatja (természetesen az időlimitnek megfelelő komplexitással).

- [gyakorló-feladat-1: HTML](https://github.com/siposm/oktatas-fullstack/blob/master/workshops/workshop-01.md)
- [gyakorló-feladat-2: CSS](https://github.com/siposm/oktatas-fullstack/blob/master/workshops/workshop-02.md)
- [gyakorló-feladat-3: JS 1](https://github.com/siposm/oktatas-fullstack/blob/master/workshops/workshop-03.md)
- [gyakorló-feladat-4: JS 2](https://github.com/siposm/oktatas-fullstack/blob/master/workshops/workshop-04.md)

### Minta elméleti feladat

Példa teszt kérdés:

- *Melyik nem CSS megadási módszer?*
  - *A) Internal*
  - *B) External*
  - *C) Inline*
  - *D) Include*

Példa kifejtős kérdés:

- *Miért mondjuk, hogy a JavaScript egy dinamikusan típusos nyelv, és milyen előnyei és hátrányai vannak ennek a megközelítésnek?*

## Zárthelyi rendje és elvárásai

A zárthelyi dolgozat alatt nem lehet használni internetet, sem semmilyen segédeszközt (A4 lap, pendrive-on hozott kódok, okosóra, okostelefon stb.). Amennyiben mégis valaki ilyen nem megengedett eszközt használ, tárgyról letiltásra kerül (tehát a ráépülések miatt valószínűleg a specializációról is kiesik) és fegyelmi eljárást kell indítványoznom ellene, a házirendnek megfelelően. Okosóra nem viselhető a dolgozat írása közben. Az asztalon semmilyen eszköz nem lehet kint tollon kívül. Kérem ezek betartását és komolyanvételét egy egyetemi képzésen.

## Időpont és beosztás

A zárthelyit két turnusban írják majd, A és B csoportra bontva, az alábbi időpontoknak megfelelően. A ZH percre pontosan akkor kezdődik amikor, késés esetén a hallgató nem vehet részt a zárthelyin (első turnus esetén a másodikon sem). Kérem mindenki ennek megfelelően pontosan időzítsen.

| Esemény | Idősáv |
|----|----|
| A csoport érkezés + instrukciók | 13:20 - 13:30 |
| A csoport gyakorlati rész | 13:30 - 14:00 |
| A csoport elméleti rész | 14:00 - 14:20 |
| Teremcsere, B csoport instrukciók | 14:20 - 14:30 |
| B csoport gyakorlati rész | 14:30 - 15:00 |
| B csoport elméleti rész | 15:00 - 15:20 |

| A csoport  | \| | B csoport    |
|------------| - |--------------|
| W6TW4A     | \| | AXBCH9       |
| TSN46K     | \| | JEZ37S       |
| IF56LB     | \| | AA896O       |
| XH0PTT     | \| | BXXVBZ       |
| OIEROV     | \| | EEN4PB       |
| PNY3EY     | \| | HYPJCW       |
| K1Y66Y     | \| | E84AO7       |
| D8M7Q2     | \| | CVG38I       |
| UKYG4H     | \| | CNT9UL       |
| MMEMOR     | \| | TAG8GJ       |
| PFRNHL     | \| | EDVC1J       |
| WLLS5K     | \| | O7RTD2       |
| MXBF4W     | \| | JHA7HZ       |
