# Frontend Fejlesztés (BPROF) | 2. zárthelyi dolgozat információk

## Általános információk

Kedves Hallgatók,

A 13. szorgalmi héten (2025.05.15.) zárthelyi dolgozat lesz a félév elején kommunikáltaknak megfelelően.

A zárthelyi elméleti és gyakorlati részből fog felépülni.

A zárthelyi témakörei az addig vett anyagokból (TS, Angular) kerülnek ki, az órán elmondottak és bemutatottak alapján. Természetesen az előző zárthelyi témakörei is megjelennek, hiszen ezek egymásra épülnek, így a HTML, CSS és JS ismeretekre is szükség van.

A gyakorlati részre 30 perc áll rendelkezésre, melyet utána az elméleti rész fog követni szünet nélkül, amire 20 perc lesz biztosítva. Mind a két részre a rendelkezésre álló idő elegendő lesz, a feladathoz mérten. Mind a két részből különállóan az elégséges (2) elérése minimum követelmény.

A gyakorlat elsősorban Angular és TypeScript programozást fog jelenteni, amihez nyilván szükséges a megfelelő HTML ismeret, valamint CSS is. Itt már megjelenhetnek CSS preprocesszor ismeretek is, pl. Sass vagy Less. Bootstrap keretrendszer alapvető ismerete is elvárt. A gyakorlati feladatra 10 pont szerezhető.

Az elméleti rész elsősorban az eddig vett anyagok elméleti hátterére, dolgok működésére, ok-okozati összefüggésekre fog fókuszálni. Az elméleti rész tesztkérdések (10 db, 1 jó válasz minden esetben, helyes válaszonként 1 pont) és kifejtős kérdések (2 db, kérdésenként 10 pont) egyvelege.

### Minta gyakorlati feladat

Bármilyen tanult, vagy a meglévő tudással megoldható programozási feladat előfordulhat a gyakorlati részen. Az alábbiakban pár gyakorlati feladat található. Egy zárthelyi dolgozat gyakorlati részének feladata ezek egyvelegét tartalmazhatja (természetesen az időlimitnek megfelelő komplexitással).

Gyakorló feladatok javasolt sorrendben:

- [CSS refaktorálás](./practice/sass-less.md)
- [Hash feldolgozó](./practice/angular-hash.md)
- [Localstorage kezelés](./practice/angular-localstorage.md)
- [Keylogger](./practice/angular-keylogger.md)
- [Statisztika](./practice/angular-stats.md)
- [Login](./practice/angular-login.md)
- [API kezelő](./practice/angular-api.md)
- [Todo CRUD](./practice/angular-todo-crud.md)

### Minta elméleti feladat

Példa teszt kérdés:

- *Melyik nem JS keretrendszer?*
  - *A) Angular*
  - *B) React*
  - *C) Vue*
  - *D) Symfony*

Példa kifejtős kérdés:

- *Mi az a TypeScript és miért lett elterjedt? Mutasson rá, hogy mi a különbség a JS és a TS között!*

## Zárthelyi rendje és elvárásai

A zárthelyi dolgozat alatt nem lehet használni internetet, sem semmilyen segédeszközt (A4 lap, pendrive-on hozott kódok, okosóra, okostelefon stb.). Amennyiben mégis valaki ilyen nem megengedett eszközt használ, tárgyról letiltásra kerül (tehát a ráépülések miatt valószínűleg a specializációról is kiesik) és fegyelmi eljárást kell indítványoznom ellene, a házirendnek megfelelően. Okosóra nem viselhető a dolgozat írása közben. Az asztalon semmilyen eszköz nem lehet kint tollon kívül. Kérem ezek betartását és komolyanvételét egy egyetemi képzésen.

## Időpont és beosztás

A zárthelyit két turnusban írják majd, A és B csoportra bontva, az alábbi időpontoknak megfelelően. A ZH percre pontosan akkor kezdődik amikor, késés esetén a hallgató nem vehet részt a zárthelyin (első turnus esetén a másodikon sem). Kérem mindenki ennek megfelelően pontosan időzítsen.

| Esemény | Idősáv |
|----|----|
| A csoport érkezés + instrukciók | 13:20 - 13:30 |
| A csoport gyakorlati rész | 13:30 - 14:00 |
| A csoport elméleti rész | 14:00 - 14:20 |
| Teremcsere, B csoport instrukciók | 14:20 - 14:30 |
| B csoport gyakorlati rész | 14:30 - 15:00 |
| B csoport elméleti rész | 15:00 - 15:20 |

*Figyelem! A beosztás teljesen új és random, nem egyezik meg az előző zh-val!*

| A csoport  | \| | B csoport    |
|------------| - |--------------|
| XH0PTT     | \| | E84AO7      |
| O7RTD2     | \| | MXBF4W      |
| W6TW4A     | \| | HYPJCW      |
| JEZ37S     | \| | UKYG4H      |
| MMEMOR     | \| | PFRNHL      |
| IF56LB     | \| | TSN46K      |
| OIEROV     | \| | WLLS5K      |
| JHA7HZ     | \| | BXXVBZ      |
| K1Y66Y     | \| | EDVC1J      |
| CVG38I     | \| | TAG8GJ      |
| CNT9UL     | \| | PNY3EY      |
| AXBCH9     | \| | D8M7Q2      |
| EEN4PB     | \| | AA896O      |
